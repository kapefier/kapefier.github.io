
---

# Beta-bloccanti nel paziente critico


Indicazioni tratte dalle Linee Guida SIAARTI di Buona Pratica Clinica (v.1 – 30.03.23).

<div style="text-align: right"> Dr. O. Sagliocco </div>

---


 
Esiste un forte razionale fisiopatologico per considerare i β-bloccanti nella gestione dei pazienti critici affetti da tachiaritmie acute e in quelli trattati per sepsi e/o shock settico:

- riducono il consumo di ossigeno da parte del miocardio ed in generale da parte dei tessuti; 

- controllano l’attivazione simpatica; 

- sono efficaci nel trattamento delle tachiaritmie. 

Tuttavia, mancano ancora un consenso e linee guida specifiche da parte delle società scientifiche sull’utilizzo dei β-bloccanti nel paziente critico. Per colmare questa lacuna, un gruppo di intensivisti esperti selezionati dalla Società Italiana di Anestesia, Analgesia, Rianimazione e Terapia Intensiva (SIAARTI) ha redatto un documento di buona pratica clinica sull’utilizzo dei farmaci beta-bloccanti nel malato critico, in cui vengo fronteggiate le seguenti questioni

### 1 – Perchè correggere la tachicardia nel paziente critico?

- Le cause di una tachicardia non compensatoria sono da ricondurre ad una disregolazione del sistema simpatico-adrenergico.
- Nel paziente critico la tachicardia non compensatoria andrebbe trattata.


### 2 – Quando preferire i β-bloccanti per correggere la tachicardia nel paziente critico?

1. Tachicardia non compensatoria.

2. Shock settico: l’impiego dei β-bloccanti per il trattamento della tachicardia persistente può essere considerato.

3. Perioperatorio: controllo della frequenza e del consumo di ossigeno perioperatorio nei pazienti ad alto rischio dovrebbe essere raggiunto con l’utilizzo di farmaci beta-bloccanti.

### 3 – Qual è la migliore strategia diagnostico-terapeutico nella gestione della tachicardia in TI?

1. Necessario diagnosticare la tachicardia non compensatoria, per poterla trattare con farmaci specifici.
2. L’approccio terapeutico alla tachicardia dovrebbe essere basato sulla <b>riduzione della frequenza cardiaca</b> e sul controllo del ritmo cardiaco.

3. <b>β-bloccante</b> per via endovenosa, preferibilmente, con l’utilizzo di farmaci a cinetica rapida; il passaggio ad altra via di somministrazione dovrebbe avvenire allorché il quadro clinico sia considerato stabile.

4. Dopo un intervento chirurgico o in caso patologia acuta senza instabilità emodinamica il trattamento <b>β-bloccante</b> cronico non dovrebbe essere interrotto.

### 4 – Qual è la strategia di gestione della fibrillazione atriale nel paziente critico?

1. Prima di iniziare la terapia farmacologica devono essere riconosciute ed eventualmente trattate tutte le cause reversibili di Fibrillazione Atriale (FA):

- alterazioni elettrolitiche 

- anomalie dell’equilibrio acido-base 

- impiego di farmaci beta-agonisti 

- ischemia miocardica 

- ipovolemia 

- anemia 

- infezione 

- dolore 

- agitazione. 

4.2 FA → alterazione caotica del ritmo cardiaco a partenza sopraventricolare, che si identifica come parossistica quando termina spontaneamente o con un intervento entro sette giorni dall’insorgenza.

4.3 Coinvolgimento di un’équipe multidisciplinare.

4.4 Il trattamento farmacologico della FA nel paziente critico è riservato al paziente con stabilità emodinamica ed asintomatico, nel quale dovrebbe essere ricercato il controllo della frequenza cardiaca come target primario.

4.5 Nel paziente emodinamicamente instabile è raccomandata la cardioversione elettrica.

4.6 Il controllo della frequenza cardiaca nel paziente critico con

•FA e FEVS normale o moderatamente depressa →  β-bloccanti e calcio antagonisti  

•FA e FEVS <40% dovrebbero essere utilizzati β-bloccanti e digossina. 

4.7 Quando è indicata la terapia farmacologica, il farmaco di prima scelta nel paziente critico dovrebbe essere un β-bloccante ad azione ed eliminazione rapida.